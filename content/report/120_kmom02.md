Kmom02
===============================

**Vad tycker du om LESS så här långt, och det sättet vi jobbar med LESS-moduler i
vårt tema?**
Eftersom jag har tyckt att CSS-koden lätt blir rörig och lång och därför ganska
drygt att jobba med, så känns ju LESS-moduler som en bra lösning. Känns också som
om LESS kan vara vassare än CSS när man väl fått ordning på allt. Men som
vanligt känner jag mig alltid lite som Bambi på hal is i början. Så jag går sakta
men säkert framåt.
**Hur kändes det att kompilera LESS till CSS, var det något du reflekterade över?**
Till en början glömde jag hela tiden bort kompileringen och undrade varför inte
mina ändringar syntes. Men det tog inte så lång tid att göra det till en vana,
så det är ingen större grej. Ett extra moment men inte särskilt betungande.
**Har du varit bekant med Makefiler och make sedan tidigare, eller något liknande
byggverktyg? Hur uppfattar du make så här långt?**
Som så mycket annat i denna kurs är Makefiler och make något helt nytt. Har väl
helt ärligt inte lyckats greppa riktigt än vad som händer. Men det verkar ju
vara något som onekligen underlättar arbetet. Så småningom kommer jag väl kunna
utnyttja det lite bättre än bara minsta nödvändiga, d v s det som mos visar o s v.
**Fann du nytta i de videor som var kopplade till detta kursmoment?**
Som vanligt hade jag bra hjälp av att titta på tillhörande videor. Både
mos och Andreas videor hjälpte mig, ett bra komplement till all text.

I övrigt har det här kursmomentet tagit sin lilla tid. Jag förstår liksom tanken
med det hela, men jag känner mig fortfarande ganska vilse bland alla filer och
vad exakt de olika delarna gör. Även om jag föredrar att man delar upp olika delar
på olika filer, så arbetssättet passar mig, jag måste bara lära mig hitta bland
allt. Det var ett ganska omfattande material att ta sig igenom. Git och GitHub
har ju också varit en historia för sig, även om det var i förra kursmomentet jag
brottades mest med det.
